<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
<h1>মিরাজের টানা তিনে দাপট বাংলাদেশের</h1>
<p> <img src="../miraz.jpg" alt="">
    তাকুজোয়ানশি কাইতানোর প্রতিরোধ ভাঙার পর ডোনাল্ড তিরিপানোকে ফিরিয়ে বাংলাদেশকে আরও এগিয়ে নিয়েছেন মেহেদী হাসান মিরাজ। এরপর পেয়েছেন ৫ উইকেটও। চা-বিরতির পর কাইতানো ফিরেছেন ৮৭ রান করে, তিরিপানো করেছেন মাত্র ২। এরপর ব্লেসিং মুজারাবানিকে বোল্ড করে ক্যারিয়ারে ৮ম বার ইনিংসে পাঁচ উইকেট পূর্ণ করেছেন তিনি। 

    বিরতির পর ওপেনার হিসেবে অভিষেকেই জিম্বাবুয়ের হয়ে সবচেয়ে বেশি রানের স্কোর গড়েছেন কাইতানো। ১৯৯২ সালে জিম্বাবুয়ের ইতিহাসের প্রথম টেস্টে গ্রান্ট ফ্লাওয়ার করেছিলেন ৮২ রান। তবে মাত্র তৃতীয় ব্যাটসম্যান হিসেবে অভিষেকে সেঞ্চুরি পাওয়া হয়নি তার। মিরাজের লেগসাইডের বলে ফ্লিক করতে গিয়ে কট-বিহাইন্ড হয়েছেন তিনি সেঞ্চুরি থেকে ১৩ রান দূরেই। অবশ্য তার ইনিংস জিম্বাবুয়ে ব্যাটসম্যানদের অভিষেকে তৃতীয় সর্বোচ্চ। 
    
    এরপর তিরিপানোকেও বেশিক্ষণ টিকতে দেননি মিরাজ। তাঁর নিচু হওয়া বলে এলবিডব্লু হয়েছেন তিরিপানো। আর মুজারাবানি লাইন মিস করে হয়েছেন বোল্ড। এর পর সাকিব ২৭৬ রানে গুটিয়ে দিয়েছেন জিম্বাবুয়েকে।







</p>
</body>

</html>